# ProgettoTesi_MiglioriniGiorgia

La cartella contiene i docimenti di codifica relativi al progetto di tesi triennale svolto da Giorgia Migliorini.

La codifica dei testi poetici intrapresa in questo progetto è avvenuta sulla base del repertorio di specifiche normative TEI e sulla successiva customizzazione delle stesse, al fine di consentire l’integrazione di contenuti di marcatura afferenti al repertorio MEI. Tale scelta vuole suggerire che i brani sono stati interpretati a partire dalla loro forma testuale, strettamente poetica, cioè indipendente da quei contesti di esecuzione o rappresentazione a cui essi possono prestarsi. In quest’ottica, gli elementi forniti dal repertorio MEI o da moduli di marcatura TEI esterni a quelli concernenti la codifica di poesie, sono stati impiegati in modo sperimentale per rappresentare fedelmente l’inclusione nei brani coinvolti di aspetti musicali, teatrali, tecnici, tipica della poetica di Giuliano Scabia. 
Tale premessa risulta fondamentale per comprendere la natura dei testi e l’interpretazione, restituita tramite marcatura digitale, che ne è stata fatta. Anche MEI, infatti, mette a disposizione delle etichette utili a codificare testi di natura poetica (i.e. model.verseLike); il loro utilizzo, tuttavia, favorirebbe una contestualizzazione musicale invece che poetica dei testi, sminuendo il valore dell’attività sperimentale e di ricerca espressiva dell’autore.

L'attività di codifica ha previsto una fase preliminare di interpretazione dei testi (situata nei capitoli primo e secondo dell'elaborato di tesi)
e un approfondimento delle linee guida TEI, MEI, dei tentativi sperimentali del gruppo TEI'SIG on Music, di alcuni workshop e documenti relativi
all'utilizzo di XSLT e di SVG. 
